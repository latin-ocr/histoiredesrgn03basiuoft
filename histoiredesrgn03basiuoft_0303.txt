LIBER PRIMUS. 233

perta habebatur, quod vix ab alio melius, quarn ab
‚ipso audivimus, enarrari potuisset), ad hoc ex nostra
percunctatione facile devenimus, quod ex guerris tam
civilibus quam hostilibus, quibus per annos plurimos
tota regio quassata et attrita fuit, regnum ad illam
miserandam vastationem et inanitionem, et qui relicti
erant populi , ad tantam pauperiem devoluti erant.
Nam ut hostium invasionibus resisteretur , de eorum-
que-manibus, quas armis conquisierant, terrae recu-
perarentur, necessarium fuerat populos regni haec duo
gravissima simul onera, tributum scilicet et militiam ¹
tolerare3 quae gravissima ad tolerandum aliquando
{fuisse populo Romano Sallustius , nobilis historiogra-
phus, scribit. Et quia tum hostili vastatione, tum
etiam militiae regni mirabili dissolutione et indiscipli-
natione plurimae regni nobiles provinciae incultae ja-
cebant, eratque populus ubique mirabiliter imminu-
tus, magna vero militia , propter ingentes hostium
vires, opus ad· resistendum exstiterat, necesse quodam
modo suerat ad faciendum stipendia militibus, ut ipsi
ad debitos ordinem et disciplinam ex tanta dissolu-
tione reduci possent, relictos raros et exiguos populos
magnis collationum et tributorum ponderibus onerari.
Et non modo pro hujuscemodi militiae stipendiis hu-
jusmodi onera tributorum imponi tunc necessarium
fuerat, verum etiam pro ingenti et regno gravissima
pensionum multitudine, variis tum principibus et do-
minis terrarum, ut in fide certius retinerentur neve ad
hostes deficerent, tum capitaneis ac magistris militum,
turn etiam multis aliis ob varias multiformesque cau-
sas constitutarum, populus regni ingentium tributo-
rum atque vectigalium molestias tolerabat. Pro quibus,

