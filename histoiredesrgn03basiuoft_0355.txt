LIBER PRIMUS. 305

ad eamdem* curiam advolavit, atque apud regem facile
obtinuit ut, licentia hujusmodi revocata, nuntius cum
epistolis et mandatis, de quibus supra jam vsaepius
sermo a nobis habitus est, destinaretur.

Quoniam igitur certo sciebamus quod , si cum hu-
jusmodi mandatis sub ditione regia nos nuntius ille
apprehendisset , mortis periculum quod ille impius
satelles cum suis nobis intentabat consortibus, nullate-
nus vitare aut effugere potuissemus, cum remedium su·
peresse aliud temporale minime prospiceremus, et, iter
nostrum versus Lugdunum facientes ‚ intellexissemus
a multis, qui de ‘curia regia Perpinianum tendebant,
qualiter jam nuntius ille suum ad nos iter conficere
deberet , ex Valentia civitate iter defleximus , et per
Sanctum-Anthonium ¹, Chamberiacum et Genevam,
Allobrogum seu Sabaudiorum terras, Deo gressus nos-
tros dirigente, pervenimus. Quo cum pervenissemus,
omnipotenti Deo, creatori nostro ‚ laudis et gratiarum
actionis devota mente persolvimus confessionem,
quod sua magna dignatione et misericordissima pietate
respexisset humilitatem et salvasset de necessitatibus
et angustiis animam nostram , nec conclusisset nos in
manus inimici, sed statuisset in loco spatioso pedes
nostros, canentes cum regio hymnografo : « Bene-
dictus Dominus , quoniam mirificavit misericordiam
suam mihi in civitate munita. » Jam enim minas et-
fremitus leonis non timebamus, cum terrae illae in qui-
bus nos receperamus ‚ suae non essent ditionis.

1. Saint-Antoine en Dauphine.

ιιι 20

