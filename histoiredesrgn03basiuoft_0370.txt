320 APOLOGIA ,

nobis quidem, sed ipsi suo unico germano, fidemque
sacratam infringere et abrumpere.

Tentavit quippe idem princeps optimus efficere, non
semel tantum, sed pluries, cum post dictam reconci-
liationem et foedera Turonis ad curiam regis venisset,
omnemque ad hoc conatum sincerissima affectione
impendit ut nos rex ad gratiam reciperet, et potiundo
rebus nostris, integraque nobis earumdem facta resti-
tutione, in ecclesia nostra vel alibi, ubi nobis colli-
buisset, juxta foederis et pactorum seriem, residere
libere liceret3 fecitque ejus rei gratia afferri exhiberique
et legi ante regem litteras pactorum et soederis inter se
initorum, quae omnia, quae poscebat, fieri debere ex-
pressissime continebant. Et tamen rex, spreta pro--
missa fide et neglecta jurisjurandi religione solemnis·¹
sime a se praestiti, contemptis scriptis suis manu propria
et sigillis suis magnis roboratis, quod pro nobis postu-
labatur, immiti atque pertinaci animo facere recusavit„
Tantummodo, cum multa sibi de nobis merita (et fa-
cile supra quam in nobis est) idem princeps referret
atque assereret, ut animum ipsius trucem ac saevum in
nos ad clementiam inflecteret, ab eo hoc gratiae munus
exprimere seu extorquere potuit, ut rex haec verba
sibi velut pro ingenti concesso nobis beneficio redde-
ret : κ Ex quo » inquit « ipse, pro quo tantasnobis
preces funditis, est vir tantorum meritorum, concedi-
mus ei quod prospiciat dum vacabit in patria Occitana
vel adjacentibus terris aliqua ecclesia, aeque bona vel
etiam uberior proventibus quam sua Lexoviensis3 et
promittimus facere quod eam obtinebit. Quod veros
Lexoviensem retineat aut in ea ¹resideat, nullatenus
patiemur. »

