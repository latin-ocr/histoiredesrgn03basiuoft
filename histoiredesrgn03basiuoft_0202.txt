152 HISTORIARUM LUDovlcl xl

quod initio nonnulli, quod agebatur ignorantes, ar-
bitrarentur non talium missilium esse sonitum, sed
potius tignorum aliquorum continuatos ictus ad fores
domorum aliquarum effringendas. Pulsabat et terrifico
sono assidue campana ‚ per quam cives ad armorum
tumultus excitari solent.

Verum e civibus , audito ab eis quod §livenses pro
Enghelberto suo domicello contra suum episcopum
dimicarent ‚ pauci et prope nulli ad defensionem ac-
currerunt3 sed, obseratis ostiis ‚ sese intra aedes suas
continebant. · ’

Fuit itaque in platea praedicta partium ¹ certamen
magnum atque atrox , in quo occubuit ille stolidus et
procax Henricus 'de Nievelde ‚ qui totius hujus ag-
gressus auctor suerat et incentor. Cujus profecto
casus perutilis fuit et pontifici, et civitati. Ferebatur
enim eum exsecrabili sacramento firmasse se manu
sua pium pontificem fuisse necaturum ‚ si victor et
salvus evadere potuisset. Erat quippe ipse censura et
spirituali mucrone summi pontificis excommunicatus,
aggravatus et reaggravatus atque anathematizatus ,
omni impietate et ferocitate repletus ‚ quamplures e
civibus et ecclesiasticis habens odio implacabiliter.
Propter quod clementissimus Dominus valde utiliter
et misericorditer providit civitati, quod tam cruenta
et immanis bellua tolleretur; qui profecto, si voti sui
exsecrandi compos mansisset, et plurimos enecasset
cum optimo pontifice , et ad explendam rapacitatem
suam, quia pauper et inops erat ‚ vel civitatem uni-
versam ‚ vel majorem saltem locupletum domorum

1. Matthaeus praedictarum partium.

