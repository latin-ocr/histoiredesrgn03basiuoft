unm SECUNDUS. 381

CAPITULUM lx.

Aliud exemplum de eodem·

Alia insuper est illic consuetudo, quod in crimina-
libus causis reus, etiamsi accusatorem nullum habeat,
compellitur violentia tormentorum et quaestionum,
uhi· nullae certae adsunt probationes, vel crimen in-
tentatum fateri, vel se referre ad famam, de qua sola
duodecim viri testimonium ferant. Quam speciem pro-
bationis ι inquestam patriae » appellant. Et licet hu-
jusmodi duodecim viri omnes jurent se de facto nihil
penitus nosse seu scire, si tamen inquisiti quid potius
mdant, asserunt vel omnes vel major eorum pars se
potius credere hominem reum quam innoxium, con-
demnabitur per hoc ad mortem, nullo appellationis
vel querelae remedio in contrarium sibi unquam vali-
turo. Quod, procul dubio, valde iniquum et periculo-
sissimum esse videtur, cum in criminalibus, praesertim
ad damnandum reum ultimo supplicio, debeant esse
probationes luce meridiana clariores , *et nullus ex
suspicionibus vel sama sit damnandus, ut leges et ca·
nones manifeste sanxerunt. Quod si quis arguat, si
non ita fiat, contingere posse quod saepe crimina ma-
neant impunita, deficientibus probationibus certis,
respondet lex civilis, quanquam id inconveniens sit et
non parvum in republica bene regulata, tamen satius
multo esse crimen nocentis manere impunitum quam
punire innocentem: quod frequentius evenire procul
dubio potest, si reus postulatus ex sola fama vel cre·

dentia aliquorum damnetur, prout-admittit dicta con-
suetudo.

