244 ΑΡοιοθιΑ,

qui etiam missus erat ad dominum ducem Alenconii¹

et quosdam alios dominos de ipsa provincia. Nos
autem rogatos faciebat quatinus, ad dicti sui desiderii
consequendum effectum, operas nostras et suffragium
impertiri vellemus, extunc retinens nos de consilio
suo sub magna et honorabili, quam pollicebatur nobis
se daturum, pensione. Recepta autem sua epistola, uti
par erat, cum omni reverentia et honore, visis etiam
instructionibus quas ipse suus legatus scriptas defere-
bat, simu] et auditis atque intellectis quae verbotenus
dicenda sibi et credita fuissent, gratias egimus de ho-
nore quern nobis facturum promittebat, si ad ejus
servitia et obsequia venire et accedere, quemadmo-
dum affectuose rogabat, duceremus; verum, cum
prius ab optimo rege genitore suo praeventi, ad ejus-
’ que acciti consilium, honesta nobis assignata pen-
sione, fuissemus, excusationem dedimus quod nobis,
relicto patris, serviti'o ‚ nisi ab eo jussi, ad suum mi·
nime transire possemus. Hoc enim nec justum, nec

honestum nobis esse posset, sed et valde periculo-
sum, cum satis intelligeremus ingenium ejus patri

fore suspectum, nec de eo, quem ad novas re's mo-
liendas proclivem esse censebat et cognoscebat, satis
confidere.

Postmodum vero ‚ cum ab uno amico intellexisse-
mus regem inquisitionem facere ad quos idem filii
sui legatus in Normannia litteras detulisset, et cum
quibus secretiora habuisset colloquia, quodque per
nonnullos de primioribus provinciae, apud quos idem
nuntius fuerat, certior factus suerat quia ad nos epi·

1. Voy. t. 1, p. 323.

