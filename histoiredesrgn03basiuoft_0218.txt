168 HISTORIARUM LUDOVICI XI

equitandi. Nam venationibus totus paene deditus erat3
totiusque [regni sui proceres hujuscemodi venationum
exercitiis et recreationibus, ex insaturabili et effrenata
aviditate, edictis suis non sub minore censura quam

confiscationis corporis et bonorum removerat ¹, prout
in superioribus etiam retulisse meminimus ¹, Ad ulti-
mum vero , cum jam nec pedibus ambulare nec equo
vectari posset, in camera in qua erat faciebat ratos et
mures vivos afferri, et hujuscemodi sordidas bestiolas
per canes, quos hujuscemodi causa exercitii nutriebat,
venari coram se ³. Ι

Cujus etiam rei gratia, rem stultissimam et quae,
quanta esset gravitas et sapientia hominis palam om-
nibus faceret, fieri jussit. Misit enim commissarios
ad urbem Rothomagensem et alia plurima regni loca,
qui ex ipsius auctoritate juberent sub poena confisca-
tionis corporis et bonorum ut omnes canes, parvi et
magni, ad unam plateam ducerentur. Quibus sic in
unum collectis, quos ducerent eligendos, ad regem
in carrucis et vehiculis ligatos ⁴ veherent, praefati
exercitii sui causa, ut praedictae tam insignis vena-
tionis voluptate potiretur. Simileque quodammodo in
hoc faciebat oblectamentum Domitiano Caesari , qui,
ut Tranquillus refert, dum in secreto cubiculi per
otium staret, facto flabello et muscas medendo⁶, vo-
luptatem accipiebat.

1. Pet-moverat dans le ms.

2. 'rome ΙΙ, p. 73. ’

3. Dans le registre K 298 des Archives de l'Empire, on voit'
portee parmi les depenses de Louis XI en 1481 la mention de

lievres laches dans le parc du Plessis pour faire chasser ses chiens.
4. Ms. legatos.
5. Ms. ex muscis caedendo.

