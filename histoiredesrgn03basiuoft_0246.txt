196 HISTORIARUM LUDOVICI XI

quentia, et rei bellicae peritia cum ingenti animi ma-
gnitudine atque audacia. Fuit enim, ut Sallustius refert,
facundus et callidus ‚ eique altitudo incredibilis inge·
nii : quae quidem magnis praeconiis extollenda forent,
si, civili victoria clementer usus, non etiam arma in
rei publicae perniciem et civium sanguinem nimium
crudeliter convertisset.

Dionysium, Siculorum ¹ alterum tyrannum, legimus
etiam doctum et litteratum fuisse ε unde ejectus regno

postea , apud Corinthum exsulans ‚ pueros litteras
docuit.

Nem, Romanus imperator, qui singulari tyrannide
et crudelitate insignitus habetur, multae litteraturae et
eloquentiae fuit, ut Tranquillus refert ‚ tragoediasque et
comoedias graece et latine condere atque decantare
scivit; ita ut histrionatus et mimicae artis excellentiam
sibi pro maxima arrogaret gloria, certaretque in his
artibus per urbes et theatra excellere [supra] cunctos.

Et ita in omnibus ferme quos famosos sua tyrannis ’
reddidit, est³ aliquid invenire, unde merito laudis ali·
quid tribuendum erat, si non illud suarum crudelita-
tum immanitas obscurasset.

In hoc vero Ludovico, cum diu multumque laboras-
semus ut aliquid laudi merito esset, ,nihil prorsus tale
nobis occurrere potuit. Nam litteratus minime fuit,
sed minus eloquens; nihil quippe omnino eloquentiae
habuit, ne in vulgari quidem sermone. Nullam vero
bellorum peritiam vel animi magnitudinem ostendit se
habere. Non dilexit principes sanguinis et regni sui,

1 . Ms. sicloneorum. ⁹

2. Ms. suas tyrannas.
3. Ms. et.

