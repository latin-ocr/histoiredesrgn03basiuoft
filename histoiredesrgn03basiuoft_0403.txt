LIBER PRIMUS. 353

tam ipse quam collegium reverendissimorum cardi-
nalium, favorabiles pro nobis epistolas scribere, qua-
tenus assensum suum praestaret ut aliam ecclesiam in
regno suo honorabilem assequeremur, sanctitati suae
gratias agentes permaximas , alterius ecclesiae sub
ejusdem regis ditione, quem talis justitiae et fidei fore
noveramus, quemadmodum supra a nobis relatum
est, procurationem et regimen minime velle assequi
seu desiderare respondimus; de humiliori etiam con-
tenti titulo quam sit patriarchatus, ecclesiae Caesariensis
Palaistinae , teste beato Hieronymo totius Palaestinae
metropolis , titulum acceptavimus ¹, et eo libentius
quod nobis semper fuit memoria venerabilis beati
Pamphili martyris atque venerabilis Eusebii , ejus
discipuli et contubernalis, qui etiam eidem Pamphilo,
magistro suo, in ecclesiae ejusdem administratione
successit, et, a nomine magistri sui cognomento Pam-
phili insignitus , toti Christi ecclesiae insignissima suo-
rum studiosorum laborum atque utilissima monimenta
reliquit.

In quo , pluribus praetermissis quibus , supra ea
quae retulimus, dolis atque injuriis appetiti vexatique
suimus, hunc apologiae nostrae libellum primum clau-

demus, aliam postulationis vestrae partem in alium
reservantes.

¹. Le 26 mai ¹474.

