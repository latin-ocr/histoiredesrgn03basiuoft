270 APOLOGIA ‚

dem germanum violenter spoliando. ln quo sane per·
ficiendo magnis viribus aut violentiis minime opus erat.
Nam cives locorum et provinciales , de hac inopinata
et velut subitanea foederis ruptura rerumque commu-
tatione attoniti, quibus rex terribilis et magna invectus
furia graviter imminebat, nullam reluctandi audaciam
opponebant ‚ sed , supplices et pavore nimio dejecti,
cervices submittebant. Unde parvo negotio, cum
nulla resistentia pararetur, majorem totius Normanniae
portionem eo modo sub suam rex paucissimis die—
bus redegit potestatem. Erat enim ipse dux Nor·
manniae velut arbor recens plantata in terra sua, quae
nondum missis in altum radicibus solo tenuiter adhue
cohaerebat ¹, quippe cui nec spatium nec dilatio pei·h
missa fuerat in qua, rebus provincias ordinatis, vires
ad resistendum colligere potuisset. Ι
Se igitur videns ita dolis , insidiis et armis inique
oppressum , auxiliisque ducum Britanniae et Borbonii
destitutum, quos sibi fideliter atque firmiter devinctos
ac adglutinatos fore existimaverat (sed nescio quibus
exilibus et minime profecto probabilibus offensiun-
culis affictis a se desciverant et ad regis affectionem
transiverant), cum videret contra hujusmodi tam ma-
nifestas violentias et dolos humanum sibi nullum aliud
superesse praesidium, auxilia atque subventionis so-
latia ab illustrissimis principibus, dignae recordationis
et memoriae Philippo„ Burgundionum duce, et ejus
unigenito Karolo, tunc comite de Charoloys , nunc
vero genitoris sui dignissimo haerede atque succes-
sore eJusdem, petenda et postulanda decrevit. Cujus

1. Cette image est deja dans l’Histoire du regne de Louis XI,
ὲ propos du meme duc de Normandie , t. 11 ‚ p. 150.

