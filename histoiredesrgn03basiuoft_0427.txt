LIBER SECUNDUS. 377

CAPITULUM vlu.

De iniquis Normanniae consuetudinibus aliqua exempla.

Longum esset nimis et extra suscepti operis propo-
situm, si iniquas et pessimas consuetudineS, imo ve-
rius corruptelas, quas rigidissime atque studiosissime
tenent et observant, omnes quas ipsi novimus atque
experti sumus, referre vellemus. Quae res profecto
propriae editionis opus et pergrande volumen exposce-
ret. Nonnullas tamen exempli gratia, quae eorum fidei
quae diximus adstipulentur‚ non praetermittendas exis-
timavimus.

Unam observant iniquissimam consuetudinem , et
quae paene lites omnes aut longas aut immortales red-
dit, quod, lite in quacumque causa vel minima contes-
tan-1, nullus litigatorum, quantumvis de suo tantum-
modo interesse privato agatur, impune transigere vel
pacisci potest in quacumque instantia, sed si transege-
rint etiam ‚in prima instantia litigantes, uterque pecu-
nia mulctatur ad arbitrium judicis, et interdum ea
mulcta, quae ad majorem summam, quam totius sit
aestimatio litis, ascendat. Iniqua profecto et caritati
juribusque inimica consuetudo, quae saepe lites mulcta·
rum metu paene efficit immortales, et odia atque ini-
micitias, quae oboriri ex litibus solent, nutrit atque
fovet3 de quibus facile, nisi metus hujusmodi mulcta-
rum obstaret, inter litigatores transigi posset, ipsique
inter se ad caritatem et amicitiam reduci et reconci-
liari. Quod, quantumvis id exoptent, tamen hujus-
modi metu coerciti, facere plerumque minime audent.'

