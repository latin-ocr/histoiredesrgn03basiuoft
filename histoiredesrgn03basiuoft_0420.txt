370 APoLomA,

mus. Ipsis nempe omni prorsus adempta libertate, nec
civitas ulla relicta esse potest, quemadmodum mani*
feste legum exprimunt sanctiones3 nobis vero etsi
patria, nec tamen libertas, nec civitas, Deo nostri mi—
serante, adempta est. Qua libertate, eodem duce et
protectore, non in occasionem carnis abuti, sed ad
ipsius famulatum et servitium uti et conabimur et cu-
rabimus.

CAPITULUM vl.

In quo quarta ratio consolationis.

Quarta consideratio seu species qua nobis», nedum
ad patienter, sed etiam gaudenter et aequanimiter fe—
rendum res nostras , vulgi aestimatione adversas,
antidotum, Dei aspirante misericordia, conficimus, a
quo est patientia nostra, et cui cum sancto psalmista
canimus : « Tu es patientia mea, tu refugium meum,
tu susceptor meus et liberator meus, » quod involucris
et perplexitatibus molestissimis, quibus irretiti antea
tenebamur, infinitarum causarum et litium absoluti
et liberi sumus. In quibus quantae incumbant emer-
gantque dietim anxietates, molestiae, difficultates et
curae, his praesertim qui tueri habent et defendere
temporales et praecipue ecclesiasticas jurisdictiones et
immunitates, profecto hi soli norunt, quos hujusmodi
curae atque sollicitudines aliquando tenuerunt.

In aliis Galliarum provinciis, in quibus causae per
appellationem ad curiam parlamenti tanquam su-
premum tribunal deferuntur, perplexae quidem et
difficiles valde plurimumque molestae sunt hujusmodi

