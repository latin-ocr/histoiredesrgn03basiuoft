176 HISTORIARUM LUDOVICI xl

pacis inire foedera cupiebat, sibi objectaret qualiter
quamplurimos principes regni sui promissis a se eis
factis fefellisset, respondit se erga subditos suos pro·
missis et sacramentis non ligari3 sed si· fidem alteri'
regi daret, eam nunquam violaturus esset. Quod quam
verum fuerit, rerum eventus ipsum regem Anglorum,
si minus antea fuerat, certiorem fecit. Erat enim apud
omnes ferme principes et nationeS, tam christianorum
quam infidelium, qui de eo quidquam'audierant, de
perfidia,¹ inconstantia et fragilitate promissionum ve·
hementer diffamatus. Ι

Porro si in aliquos unquam clementiam et miseri-
cordiam fecerit, tales fuerunt quos vel suae tyrannidis
idoneos existimaret ministros, aut quorum potentiam
vel inimicitias timeret incurrere. In alios autem, quos
nec ad hujusce suae ministerium tyrannidis aptos, nec
ad obsistendum potentes reputabat, saevum semper et
crudelem se ostendit.

CAPITULUM XII.

De sapientia seu prudentia ejus.

Sapiens verone vel prudens, aut potius stultus?
Quanquam nonnulli assentatores interdum eum pru-
dentissimum praedicarint, tamen ex quamplurimis
ejus dictis et factis tam stultum se esse approbabat et
fatuum, ut ab insano vel demente parum differre vi-
deretur. Eum fortassis, in nonnullis per eum gestis,
callidum aut astutum dici posse cuique videri posset3
quae tamen ‘justo rerum aestimatori non ad officium
prudentiae, sed potius ad vitia, prudentiae contraria

