246 APOLOGIA ,

comparatione quae inferius dicenda erunt, ex quihus,
non per conjecturam, sed certis atque indubitatis tes-
timoniis, nulla culpa nostra, sed pro zelo dumtaxat et

amore justitiae atque reipublicae, ejus incurrisse odium
compertum habuimus et habemus.

CAPITULUM 11.

Secunda ratio unde regis odium incanduit.

Et ex his quidem unum referemus unde, cum omss
nipotenti Deo obsequi ejusque praeceptis ac benepla-
citis obtemperare studeremus ‚ nec regiam propterea
offensionem ullo modo contrahere debere speraremus, ’
invisos et quodammodo suspectos sibi, quamvis satis
irrationabiliter nos factos fuisse comperimus.

Cum enim urbem Remorum ex civitate nostra, ad
' interessendum novi regis sacrae unctioni, petiissemus¹ 2
magno profecto desiderio ferebamur et regem novum
agnoscere et videre , qui fama tantummodo perante
nobis notus exstiterat, et tentare si quid apud suam
majestatem, tam pro totius regni quam nostrae mise-
randae provinciae publica utilitate vel impetrare² vel
suggerere aut suadere possemus. Nam cum noviter
tanto cum omnium assensu ac favore, quodammodo
ex profugo et exsule, esset evectus in regnum, fuisset-
que per annos plures in illustri domo ac terris floren-
tissimis felicis recordationis Philippi, ducis Burgun-
dionum, quadam velut in schola et disciplina mode-
randae rei publicae omniumque heroicarum virtutum

1. Aofit 1461.

