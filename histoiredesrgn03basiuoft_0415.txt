LIBER SECUNDUS. 365

regionis cooperatores et tam sancto consentientes
labori fieri curavimus. Ob quod et tyranni et multo-
rum iniquorum, quas supra retexuimus, odium et
persecutiones incurrimus atque pertulimus.

Propter quod plurimum consolamur in Domino;
quem, cum sit veritas, fidelem esse non dubitamus, et
confidenter ab ejus clementia mercedem ab eo beati-
tudinis repromissam his qui propter justitiam perse·
cntionem patiuntur, exspectamus, imo potius gratiam
pro gratia. « Beati » inquit « eritis, cum oderint vos
homines3 et cum separaverint vos et exprobraverint,
et ejecerint nomen vestrum tanquam malum, propter
fllium hominis, gaudete et exsultate; ecce enim mer-
ces vestra multa estin coelo. » Haec enim spes et firma
atque certa exspectatio, quam non de propriis meritis
vel justitia, sed de sola Dei misericordia et clementia
mihi antepono ac praefero, me consolata est pluri-
mumque dietim consolatur in humilitate mea. Et licet
neque dictorum procerum, neque nostra, neque plu-
rimorum aliorum zelatorum justitiae pia et sancta
intentio ‚ quem putabamus sperabamusque , fuerit
consecuta effectum, tamen firmiter et absque ulla
haesitatione confidimus a clementissimo Patre neque
ipsos neque nos nostrae bonae voluntatis fraudari mer-
cede et fructu, qui non ab rerum exitu, sed a sancta
piorum intentione opera nostra pensat et approbat.
« Exitus, n inquit nobilis poeta Ovidius interrogative,
ut acta probat? » et quod diceret non, subinfert ε

careat successibus opto
Quisquis ab eventu facta notanda putat.

