188 HISTORIARUM LUDOVICI XI

dum sibi obviam venisse, illius praeclarae suae expedi-
tionishunc honorem fructumque retulit, illum infamem
turpissimumque pacis tractatum; factusque velut sa-
vtelles ipsius duciS, cum eodem ad evertendum Leo-
dium illosque Eburones seu Leodienses venit, quos
ipse paulo ante, multa se eis praestiturum auxilia pol-
licitus, in arma adversus eumdem ducem commoverat
atque excitarat¹. Hinc triumphos egit, liaec praeclara
tropaea de hoste retulit atque in regnum suum invexit!

E quibus profecto satis elucere atque indicari potuit
quam fortis et excelsi animi fuerit, qui non modo
hostem impune abire permisit, cum eodem minime
ausus congredi, longe tamen copiis atque viribus in-
feriorem, verum etiam spoliis suis optime onustum ac
refertum dimisit.

Porro quid de alia expeditione referam quam, cum
ipse Burgundionum dux Ambianos obsideret (quam
civitatem resoluto foedere percusso in Perona, simul
cum oppido Viromandensi quod Sancti-Quintini ap-
pellatur, rex sibi abstulerat), contractis de toto regno
maximis copiis in oppidis et finitimis agris congrega-
rat? Neque enim difficiletantae talique militiae suerat,
si ducatum strenui et magnanimi ducis habuisset,
hostem saepe superasse atque protrivisse, quae et nu-
mero et armis ac viribus longe validior et praestantior
erat. Aliquando equidem et pluribus continuatis die-
bus ipsis obsessoribus annona deerat, tam pro viris
quam pro equis suis, cum tamen et obsessis et regis
exercitui omnia‘ ubertim abundarent. Sed nihilominus
ad certamen et congressum ipse rex descendere vel

ι. voy. t. 11 , p. 190 et 200.

