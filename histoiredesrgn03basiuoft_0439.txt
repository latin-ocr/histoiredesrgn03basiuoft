LIBER SECUNDUS. 389
tam frequenter legimus in scripturis sanctis a Deo
repromissa his qui vel propter justitiam persecutiones
patiuntur, et vel injuriis exsilii seu proscriptionis aut
direptionis bonorum aut aliis quibuscumque, seu
etiam corporis cruciatibus vel morte, pro justitia et
veritate afficiuntur, ut profecto consideratio tanti prae·
mii ac mercedis omnem vim doloris et cruciatus exsu-
peret et quodammodo faciat oblivisci. Haec spes, haec
fiducia omnes justos ac sanctos tam veteris quam novi
Testamenti armavit constantia, patientia roboravit,
fervore dilectionis accendit, ita ut in suis qualibus·
cumque tribulationibus et afflictionibus, fide et patien-
tia fulti, vicerint regna atque tyrannos et quaecumque
dura et aspera pro fide, pro justitia, pro veritate forti·
ter ac patienter pertulerint, circuierint in melotis et
pellibus caprinis angustiati, egentes, afflicti in solitu-
dinibus, errantes in montibus et speluncis et in caver-
nis terrae. Quibus profecto dignus non erat mundus.
Ipsos enim interius docente divino spiritu atque ro-
borante fide, jam praeceperant quod beatus Apostolus,
gentium doctor, postea ad Romanos scripsit z « Quo·
niam non sunt condignae passiones hujus temporis ad
futuram gloriam, quae revelabitur in nobis. n

Haec quippe scripturarum consolatio et divinarum
atque aeternarum promissionum firma exspectatio
omnem eis tribulationis amaritudinem, omnem vim
doloris exterioris hominis per interioris consolationem
in dulcedinem vertit. Haec sane esurientem animam et
paene Jamjamque pressuris adversitatum et tribulatio-
num deficientem, suavissimo atque validissimo divini
verbi eloquio recreat et reficit, ita ut, tali nobilissimo
roborata pastu, bona spe subnixa, quam velut animae

