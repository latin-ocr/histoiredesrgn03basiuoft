10⁶ mSTomAmm Lunowcl XI

tutis in eo fuisse reperimus. Est enim fortitudo excel-
lens animi magnitudo ad obeundos labores et peri-
cula, ad propulsandas, non ad inserendas injurias
pro salute communi. Ea enim animi elatio, quae cer-⁴
nitur in periculis et laboribus, si justitia vacat pugnat-
q'ue non pro salute communi, sed pro suis commodis,
in vitio est, ut inquit Cicero praeclare in suis officiis.
Hinc est et illud praeclarum Platonis: « Sicut enim,
inquit, scientia quae remota est a justitia calliditas po-
tius quam seientia est appellanda, ita animus paratus
ad periculum, si sua cupiditate potius quam com-
muni utilitate impellitur, audaciae potius nomen ha-
bet quam fortitudinis. n Fortes igitur et magnanimi
sunt habendi, non qui faciunt, sed propulsant pro
communi utilitate injuriam.

flaeo autem utrum homini, de quo nobis sermo est,
conveniant, et in eo inveniri potuerint, inquirendum.

Primo quidem in eo ad obeunda pericula nulla
videtur fuisse animi magnitudo, ita profecto ut, nec
eum vere audacem (quod vitium est fortitudini con-
trarium), sed timidum potius, pusillanimem ac fuga·
cem dicere debeamus. Duas magnas expeditiones per
semetipsum adversum ducem Britanniae ductasse supra
retulimus¹. In prima, cum tunc esset frater suus in
Britannia, congregasse de toto regno suo ferebatur in
Cenomannia supra octoginta millia peditum et equi-
tum. Sed cum tam validum coegisset exercitum, nec
hostium suorum, quibus proxime adstabat, ingredi
terras, nec quidquam egregium attentare ausus est3
sed exesa et prorsus exinanita patria illa Cenomanniae

1. Τ. 11, p. ¹86 et 298.

